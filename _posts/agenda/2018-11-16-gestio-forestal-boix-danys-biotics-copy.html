---
title: "Gestió forestal del boix afectat per danys biòtics"
clase: 'agenda'
modalitat: "presencial"
inici: 16 de novembre de 2018

iniciDDMMYYYY: 16/11/2018

lloc: "Can Jordà. Parc Natural de la Zona Volcànica de la Garrotxa. Santa Pau"
enllac: "https://ruralcat.gencat.cat/c/document_library/get_file?uuid=9649cefc-5649-4625-b2ef-460a7a92ca4e&groupId=20181"

---
El boix és una espècie molt important en l’ecosistema forestal ja que ocupa una gran extensió (d’aproximadament unes 15.000 hectàrees a la comarca de la Garrotxa).Forma part del sotabosc de moltes fagedes i rouredes i es considera un gran esmorteïdor dels efectes de les pluges torrencials, a més d’actuar de refugi i zona de cria de nombroses espècies de fauna.<br>En els darrers 5 anys s’han estudiat diferents parcel·les forestals on el boix era l’espècie més abundant del sotabosc i s’ha constatat que el 85% dels boixos que van resultar afectats pel patogen i que posteriorment han estat atacats per l’eruga de la papallona del boix (Cydalima perspectalis) han mort de soca-arrel.<br>A partir d’aquest seguiment es pot concloure que la pèrdua del boix, provocarà un canvi important de l’ecosistema forestal ja que l’increment de la insolació en el sòl forestal pot afavorir l’entrada d’altres espècies colonitzadores de caràcter invasor i disminuiran les espècies que necessiten ombra per poder viure, entre elles els líquens i els fongs.<br>Aquest fet també provocarà un increment del risc d’incendi forestal per l’acumulació de biomassa en el sotabosc.<br>Per això, aquesta jornada servirà per plantejarun debat sobre el tipus de gestió que s’hauria d’aplicar en aquests boscos i particularment en el sotabosc on el boix és l’espècie dominant
