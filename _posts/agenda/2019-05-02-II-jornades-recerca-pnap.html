---
title: "II Jornades de Recerca del Parc Natural de l'Alt Pirineu"
clase: 'agenda'
modalitat: "presencial"
inici: 2 de maig de 2019
fi: 4 de maig de 2019
iniciDDMMYYYY: 02/05/2019
fiDDMMYYYY: 04/05/2019

lloc: "Burg"
enllac: "http://parcsnaturals.gencat.cat/ca/detalls/Noticia/08-04-2019_II-Jornades-Recerca"

---
Amb motiu del Dia Europeu de la Xarxa Natura 2000, el Parc Natural de l’Alt Pirineu organitza, del 2 al 4 de maig a Burg, les II Jornades de Recerca, amb el desig de difondre i posar en valor la recerca científica duta a terme en l’àmbit del Parc en els darrers anys.<br>
Dels nombrosos equips d’investigadors que han realitzat estudis en l’àmbit del Parc aquests 15 anys, cal destacar el Grup de Recerca en Àrees de Muntanya i Paisatge (GRAMP) i el Grup d'Arqueologia d'Alta Muntanya (GAAM) de la Universitat Autònoma de Barcelona. Durant aquests anys han generat diverses línies de recerca en l’àmbit del Parc, han publicat nombrosos articles de referència i han divulgat la recerca a través d’onze cursos realitzats al Centre d’Art i Natura de Farrera i coorganitzats amb el Parc Natural de l’Alt Pirineu.<br>
Una altra iniciativa que involucra a diferents equips i institucions i que també ocuparà bona part de les II Jornades de Recerca és el projecte LIFE LimnoPirineus, dedicat a la conservació d’espècies i hàbitats aquàtics de l’alta muntanya dels Pirineus. En el marc d’aquest projecte, es fan accions de recerca, conservació i divulgació al Parc Nacional d’Aigüestortes i Estany de Sant Maurici, al Parc Natural de l’Alt Pirineu i a l’Estanho de Vilac, a la Vall d’Aran.<br>
Data límit d'inscripcions: 28 d'abril.
