---
title: "Allaus de neu: aprofitem millor les prediccions"
clase: 'agenda'
modalitat: "presencial"
inici: 12 de novembre de 2018

iniciDDMMYYYY: 12/11/2018

lloc: "Centre de Suport Territorial (CST) Pirineus, Passeig de Pompeu Fabra, 21. Tremp"
enllac: "http://www.icgc.cat/L-ICGC/Agenda2/Jornada-Allaus-de-neu-aprofitem-millor-les-prediccions-.-A-Tremp"

---
Les allaus són un fenomen present al Pirineu de Catalunya durant la temporada d'hivern, que esdevé un risc en la pràctica d'esports de neu. Per tal de reduir aquest risc, cal formar-se i informar-se sobre aquest fenomen. El Butlletí de Perill d'Allaus (BPA) de l'Institut Cartogràfic i Geològic de Catalunya (ICGC) informa diàriament de la problemàtica d'allaus al Pirineu de Catalunya.<br>
En aquesta jornada es projectarà l'audiovisual divulgatiu Temps al temps - Allaus, de l'ICGC i el Servei Meteorològic de Catalunya (SMC), per introduir de forma breu i divulgativa els factors clau per entendre el BPA i la importància de l'ús del material bàsic de seguretat.<br>
A la ponència s'aprofundirà en els continguts del BPA, que són estàndards europeus i que s'han definit per tal que els usuaris puguin trobar els mateixos conceptes independentment de la serralada o país que visitin. En aquest sentit s'explicarà el concepte de problemes per allaus, destinat a facilitar la comprensió de l'estat del mantell nival, a interpretar els indicis sobre el terreny i a donar eines i estratègies per evitar les allaus. També s'incidirà en l'escala de mides d'allaus, basada en les conseqüències que tenen les allaus sobre les persones i el medi natural.<br>
Aquesta jornada s'emmarca en les activitats de la 23a Setmana de la Ciència (SC18), que dona continuïtat a les quatre anteriors celebrades a la seu del Centre de Suport Territorial (CST) Pirineus, amb l'objectiu de fer més segures les activitats de muntanya a l'hivern.
