---
title: "Millora de la biodiversitat en la gestió forestal"
clase: 'agenda'
modalitat: "presencial"
inici: 30 de setembre de 2019
iniciDDMMYYYY: 30/09/2019



lloc: "Barcelona"
enllac: "/documents/Barcelona_300919_190600.pdf"

---
La millora de la biodiversitat forestal és un objectiu clau de les polítiques, no només de planificació i conservació ambientals sinó de la gestió forestal sostenible, per tal d’assegurar la multifuncionalitat del bosc i la preservació dels serveis ecosistèmics que ofereixen a la societat.<br>
La biodiversitat específica del bosc està sobretot relacionada amb la maduresa, és a dir, la presència d’arbres vells, sovint de grans dimensions, carregats de microhàbitats i de la presència de fusta morta de grans dimensions en peu o a terra fruit de la pròpia dinàmica del bosc.<br>
Actualment, aquests són elements molt escassos en els nostres boscos mediterranis producte d’una llarga història d’aprofitament intens i ara, a poc a poc, s’estan recuperant. En el marc del projecte LIFE BIORGEST, aquesta jornada PATT pretén oferir orientacions de gestió forestal per a la millora i conservació de la biodiversitat forestal i té com a objectiu discutir sobre el terreny quina gestió seria la més adient per accelerar els processos relacionats amb la dinàmica natural facilitant la creació d’aquests elements clau per a la biodiversitat.
