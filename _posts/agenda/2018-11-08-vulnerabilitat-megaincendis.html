---
title: "Vulnerabilitat als megaincendis forestals: situació actual i reptes de futur en l’àmbit europeu"
clase: 'agenda'
modalitat: "presencial"
inici: 8 de novembre de 2018

iniciDDMMYYYY: 08/11/2018

lloc: "CTFC - Solsona"
enllac: "/documents/2acircular_JORNADA_TECNICA_IF_SOLSONES_8Nov2018.pdf"

---
Al Solsonès, l’any 1998 és recordat pel gran incendi forestal que va arrasar 27.000 hectàrees en 3 dies. Avui, 20 anys després, la pregunta que es formula la gent de la comarca és si aquella tragèdia es pot tornar a repetir. Per intentar respondre, cal tenir clara una idea: dues dècades després d’aquell foc, els cossos de Bombers d’arreu comencen a fer front una nova generació d’incendis, més ràpids, més intensos i de comportament més impredictible.
<br>
Els últims episodis de focs a Portugal, l’any passat, i a Grècia aquest estiu, han deixat, a més, una important xifra de víctimes i de persones afectades. Així, avui, el debat està molt obert: com actuar davant d’aquesta nova realitat? Cap a on han s’han d’adreçar els esforços? En més maquinària i personal o en una major planificació i gestió del territori?<br>
Això és el que es pretén debatre en aquesta jornada, que reuneix professionals d’arreu del món per apropar-nos les seves impressions al respecte.
