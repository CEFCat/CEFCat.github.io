El 18 d'octubre es va celebrar a Barcelona la 5a edició de l'iGenium, en el qual el CEFC ha participat des del principi. Aquesta edició 2016 portava com  eix condutor el canvi climàtic "iGenium'16: compromesos amb el canvi climàtic".

L'esdeveniment es va estructurar en dos blocs, el primer amb projectes d'enginyeria professional, i el segon amb projectes d'estudiants. El CEFC va participar en ambdós blocs. Com a novetat, les presentacions d'enguany es van presentar en format de vídeo de curta durada, cosa que va agilitzar les presentacions i va permetre dedicar més temps al debat.

- En el professional, la Sra. Anna Sanitjas va presentar el projecte "La biomassa forestal com a eina per a la mitigació del canvi climàtic: Projecte BeEnerGi i consum d'estella local a les comarques de Girona".
- En el bloc d'estudiants, el Sr. Jorge Cantón va presentar el seu treball de Màster "Estimació de les emissions de CO2 en boscos sotmesos a tractaments de millora mitjançant la simulació d'incendis forestals"


